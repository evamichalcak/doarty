[
  {
    "event_link": "Más >",
    "event_link-href": "http://ajuntament.barcelona.cat/museudeldisseny/es/node/4210",
    "event_title": "J. Puig i Cadafalch vist per Ramon Manent",
    "event_image-src": "http://ajuntament.barcelona.cat/museudeldisseny/sites/default/files/styles/16_9_half_thumb/public/exhibition/d08069.jpg?itok=iGdFuCTD",
    "event_text": "L’any Puig i Cadafalch commemora els 150 anys del seu naixement i el centenari de l’accés a la presidència de Catalunya des del govern de la Mancomunitat.\nEl Museu del Disseny se suma també a aquesta efemèride cultural i ciutadana amb la present exposició, en la qual el fotògraf Ramon Manent i Rodon (1948), especialitzat en imatge d’art i mataroní com el mateix Puig i Cadafalch, ens ofereix la seva particular visió de l’obra de l’arquitecte. La càmera de Manent ens dóna a conèixer algunes de les més significatives obres del l‘arquitecte des de la seva singular mirada.\nPuig i Cadafalch és una de les figures claus de la història de l’art català en el pas del segle XIX al segle XX, els temps que del Modernisme portaren al Noucentisme. La seva abundosa obra arquitectònica però no es pot deixar al marge d’una complexa personalitat que va combinar aquesta faceta amb la d’urbanista, polític catalanista, governant promotor d’infraestructures públiques, arqueòleg, historiador de l’art i capità d’empreses culturals. En aquest sentit cal no oblidar la significació política de la seva gestió des de la presidència de la Mancomunitat entre 1917 i 1923, el primer organisme de govern nacional de Catalunya en el segle XX i precedent de la Generalitat autònoma.\nL’arquitectura va ser la seva professió primera i que va desenvolupar sempre en consonància amb les seves polifacètiques inquietuds. Les seves aportacions creatives volgueren definir un estil propi i modern per a l’arquitectura catalana, adaptat tant als recursos de la construcció contemporània així com a les tradicions dels estils històrics. Això ho va assolir en la seva etapa modernista al donar als seus edificis un regust medievalitzant, sovint d’arrel septentrional, al qual incorporava freqüents elements de llenguatges d’altres temps i cultures. A mida que la seva obra va avançar en el segle XX, progressivament va assumir les noves directrius del Noucentisme fins adoptar plenes formulacions classicistes, especialment barroques. Puig i Cadafalch, modernitzador de les tècniques i materials constructius, alhora que renovador de les tipologies arquitectòniques, fou també i sobretot un gran integrador de recursos artístics i tradicions artesanes, expressats amb gran llibertat creadora dins les seves obres, com ho posa en evidència la càmera de Ramon Manent en aquesta exposició.",
    "event_start": "23 / 11 / 2017",
    "event_end": "28 / 01 / 2018",
    "event_maplink__1": "null",
    "event_cost__5": "null",
    "event_organizer__Museu del Disseny": "null",
    "event_venue__Museu del Disseny": "null",
    "event_category__Museu del Disseny__Design__Exhibition__Próximas inauguraciones": "null",
    "event_id": "J. Puig i Cadafalch vist per Ramon Manent\n    \n            Temporal\n                  \n\t\t23 / 11 / 2017\n\t\t\t - \n\t28 / 01 / 2018"
  }
]